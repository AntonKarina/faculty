Versiuni de fișiere
Într-un sistem de versionare de fișiere text (un sistem care ține minte conținutul fișierului dar și
conținutul fișierului înainte de fiecare modificare a sa), un fișier este reprezentat ca și obiect.
Un astfel de obiect este caracterizat de numele său (String), conținut (String) și un id unic (int) al
obiectului. Conținutul și numele fișierului se setează la crearea obiectului folosind un constructor.
Identificatorul trebuie și el setat la crearea obiectului folosind un mecanism implementat de voi și
trebuie să fie transparent pentru clientul unui obiect fișier (adică, de exemplu, valoare id-ului nu
trebuie să fie dat de client prin constructor, etc.). Fiecare fișier mai conține în starea sa o referință
către un alt obiect fișier care reprezintă versiunea anterioară a obietului fișier curent. La crearea
unui obiect fișier, acesta nu are versiuni anterioare.
Pe un fișier putem realiza în continuare următoarele operații:
salveazaVersiune: această metodă crează un nou obiect fișier a cărui nume e dat de numele
fișierului pe care s-a apelat metoda, la care se adaugă șirul “bak”. Conținutul noului fisier va fi
identic cu al fișierului pe care am apelat operația. În continuare, noul fișier este înregistrat ca
versiune anterioară a fișierului curent folosind câmpul descris anterior și dedicat acestui lucru.
Evident, versiunea anterioară a fisierului pe care am apelat metoda este inregistrată ca și versiune
anterioară a noului obiect fișier creat.
concateneaza: care primește ca parametru o referință către un alt obiect fișier și concatenează
conținutul său la conținutul obiectului pe care am apelat metoda. Înainte de a face aceste operații,
se salveaza o nouă versiune pentru fișierul pe care am apelat metoda
toString: care întoarece un șir de caractere de forma: “id nume_fisier [ continut ] <sirul de caractere
similar corespunzător versiunii anterioare (daca exista) a fișierului curent>
numărConcatenari: care intoarce numărul de concatenări care au fost efectuate pe un fișier
Implementați clasa Fisier iar într-o clasă separată implementați un main în care să se evidențieze
toate funcționalitățile descrise anterior. 
